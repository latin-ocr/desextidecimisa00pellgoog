-114—

linus ab omni novitate abhorrere soleat, non tamen fieri
potest, ut ea funditus repudiet, quae tot celeberrimi vates
eruditissimique Galliae jndices probavere. Itaque non ausus
quid sentiat aperte ac plane confiteri, ad posteros ab aequa-
libus appellat:

Je ne scay si ces vers auront authorite:
C'est a toy d'en juger, sage Posterite (1).

Sed non tantum latet sub his involucris intima eJus opinio.
ut versibus veterum more factis favisse existimetur. Posteri
vero, ad quos appellat, de his, quanquam iterum ac saepius
recrudescere tentaverunt, eadem, quae ipse, sensere. Non
hic locus est disserendi cur a Latina consuetudine abhor-
reant nostri versus. Ipse Jacobus a Talia in commentatione Α
haec scribit: « Nostre parler vulgaire n'est pas propre ny
capable a recevoir d :s nombres et des piedS. » Valkelinus
quidem nullam sententiae suae causam affert: ei tamen gra-
tulandum est quod domesticam poesim ab audacissimis
eorum impetibus defendit, qui ipsam vatum linguam quasi
incudi reddere volebant et ad veterum imitationem fingere.
Non aliter de versibus Latinorum ritu conditis videtur ipse
sentire, quam Pascasius‚ qui hos poeticis lusibus adnume-
rat (2). Prudentissimus cautissimusque Ronsardi discipuIUS,
nihil admittere solet, etiamsi magistri vestigia sint dese-
renda, quod insolentius et inconsideratius videatur.

Illud vero Valkelinum a Ronsardo ac plerisque ejus dis-
cipulis maxime sejungit, quod gallico Parnasso omnes
Graeciae Romaeque deos expellere vult, et ad christiana
argumenta tragicos praesertimque epicos vates revocare.
Cum recentiores sexti decimi saeculi poetae ad veterum
imitationem totos se fingerent. non modo poesis tanquam⁴
supellectilem ab iis arcessivere. sed etiam, eorum cultu

 

l Lib. 11.
{2} Op. cit„ lib. vn, cap. XIII, sol. 650.

