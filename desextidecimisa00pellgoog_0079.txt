-75-

Depuis que Ronsard eut amene les modes

Du tour et du retour et du repos des odeS,
Imitant la pavane ou du roy le grand bal,
Le Francois n'eut depuis en Europe d'egal.

Uberiores quidem sunt et extra modum hae laudes; sed
excusari et possunt et debent3 Ronsardo enim tanta animi
vis et impetus erat, ut, quidquid in lyrica poesi elatissimum
et sublimissimum versatur, mente conciperet; ac, si aliis
temporibus viguisset, domesticaeque linguae expeditas tum
invenisset paratasque opes, non dubium est, quin jam a
principio poesim nostram in summum evexisset. AEstuat
ipse angustos intra limites; vinculorum impatiens, quibus
mens cohibetur, ea, libero caelo se Jamjam permissuruS,
frangere nequiquam tentat, frenditque et saepius queritur
quod eximiam illam pulchritudinis speciem, quam animo
et cogitatione concepit, verbis numerisque exprimere non
possit. Hanc autem generosam indignationem veri poetae
esse non infitiandum est. Haud igitur contemnendum Ron-
sardi ingenium, nec Valkelini laudibus plane indignum.
Imm0, quamvis grandia quae professus estet spe praesump-
sit, rarissime impleat, in odarum ipsarum justa certa-
que conformatione, in stropharum et antistropharum
vicibus, in sonorum verborumque splendore, majestas
quaedam inerat, quae, etiamsi nihil in se haberet satis
expressi ac solidi, aequalium tamen admirationem haud
immerito excitabat, et judicia non dedecorabat. Venia igi-
tur Valkelino non neganda est, si omnium laudibus laudes
ipse suas miscet.

At vivida Pindari et quasi animosa oda, quae cantata,
immo saltata erat, ex heroum, civitatum, deorum praeco-
niiS, ex magna circumstantium corona, ex splendidae ipsius
pompae apparatu, quae omnia tanquam adventicia et a re
aliena nobis videntur, spiritum ipsum ducebat et praesentis
actus effectum. Itaque FlaccuS, qui in longe diversis tem-

