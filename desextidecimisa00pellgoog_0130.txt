—126-

mores non vindicarent, illud profecto non modo nihil a
Valkelino hunc excepisse, sed eJus Artem ne novisse qui-
dem ostendit, quod domesticae mediam per aetatem poesis
historiam penitus ignorat, minimam vero et pravissimam
saepius sexti decimi saeculi notionem habet. Fieri quidem
potuisset, ut, etiamsi Valkelini opus legisset, non tamen
poesim nostram altius quam a Villone repeteret3 sed
quamvis omnia, quaecumque ante Malherbam nostri poetae,
praeter Villonem ac Mar-otum, composuerant, nullius esse
’ pretii ratus, non saltem in poesis historia tam graviter
aut tam saepe peccavisset. Quomodo enim credi possit Val-
kelini Artem Bolaeo notam fuisse, cum nostros majores a
theatro abhorruisse, vel mysteria a « peregrinis» (l) qui-
busdam acta esse doceat? Ceteros errores, in quos delabi-
tur, arguere non opus est: tanta superiorum aetatum
imperitia non intellegeretur, si Valkelini penitus insolens
et ignarus Bolaeus non fuisset.

Sed amborum Artes poeticae Jam comparandae: quarum
ordinem primum ac dispositionem perpendemus; deinde
tota utriusque operis forma, tum universa disciplina confe-
rentur3 pauca denique de poetico sermone ac versuum
pangendorum ratione dicenda erunt.

De ordine in Valkelini Arte aliquid jam attigimus. Quod
poeta ille, qui multis naturae muneribus instructus ornatus-
que erat, in summam hominum oblivionem tam cito venit,
nulla manifestior causa est, quam quia, velut artifex de
quo Flaccus et ipse noster meminerunt, totum ponendi
nescius operisque summa infelix, nihil prope unquam, nisi
incompositum ac confusum, condidit. Bolaeus contra ordine
ac via procedit. Haud negandum quidem est eJus divisio-
nem, quae nec poesis historia, neque naturali quorundam
generum inter se cognatione nititur, non satis ad veritatem
accedere et ex poetae arbitrio saepius pendere. Non bene

 

(1) emerius.

