-135-

totum poema ad certum ordinem redegit. et sermone usus
est, qui, quamvis nec Molerii vim, alacritatem, nitorem,
nec Racinii elegantiam, suavitatem, numeros assequatur,
plurimum tamen ex solida quadam sanaque dicendi con—
. suetudine pretium accipit.

Ne illud quidem omittendum est, quanquam ad ipsam
utriusque poematis collationem non pertineat, Valkelini
Artem poeticam minimum momenti—habuisse3 eo enim tem-
pore edita erat, quo Malherba superiorum vatum opera
gloriamque penitus jam aboleverat; serius in manus homi·
num pervenit, quam ut eam auctoritatem potiretur, qua
esset profecto usa, si ante septimum decimum saeculum
emmisset. Ceterum Valkelinus unus tantum erat ex multis
poetis qui eadem tempestate florebant: non magnum per
se momentum habet. Ad hoc, in aetate, qua vivit, linguae
poesisque disciplina totiens mutata est, ut nullam legem in
perpetuum duraturam existimare ipse possit. Bolaeus contra,
maximis aetatis suae poetis adnumeratuS‚ ab omnibus velut
Parnassi rex salutatus», pro oraculo habetur. In iis autem
temporibus viget, quibus sermo poesisque a longa omnium
rerum perturbatione tandem requiescunt. Magnus ab inte-
gro saeculorum ordo natus esse jam videtur: in litteris
non aliter quam in Republica et in moribus disciplina
nuper restituta fuit, et, qua tempestate Artem poeticam
vates aggreditur, non ignorat sibi hoc evenire munuS, ut
ipsas gallicae poesis leges aeterno monumento inscribat.
Bolaei opus suprema quasi poeticae norma, statim ut suit
editum, a cunctis aequalibus vatibus judicatum est3 et,
nunc etiam, post duo saecula, quamvis multa in hoc prae-
cepta aetatis nostrae poetae respuerint, maximo tamen in
honore et summa in observantia non immerito habetur.
Quotienscumque gallica Musa audacius exsultare tentabit,
Bolaeus eam ad bonam mentem et ad rectum sanumque
judicium revocabit.

Quemadmodum firmae disciplinae studio, subtili judicii

