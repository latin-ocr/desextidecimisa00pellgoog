..45-

anno Artem poeticam edidit, septem jamannis postquam ·

Defensionem et illustrationem francic-ce linquoe Bellaius
emiserat. Itaque, quamvis ejus vita in duas partes distribui
possit, quarum una ad Maroti, altera ad Ronsardi tempora
referatur, huic tamen multo artioribus vinculis Artis poe·
ticae auctor sese applicat.

Totum opus in duos libros divisum. In priore, poesis et
vetustatem et excellentiam PelletariuS, ut Sibiletus antea,
magnifice praedicat3 tum vero de natura et arte disserit,
poetam cum oratore confert, de imitatione et conversione
praecepta tradit, gallis vatibus praescribit ut domesticum
sermonem non dedignentur. Haud spectat ad nostrum pro-
positum haec prioris libri capita persequi3 vix enim ad
quamlibet poeticam pertinet, utra plus valeat, naturane
sine arte, an ars sine natura, verbosius disputare, vel quid
inter oratorem vatemque intersit, quae vero inter poesim
dicendique facultatem naturalis cognatio deprehendatur,
longa operosaque disceptatione anquirere. Ceterum nihil
in his communibus locis invenire potest, quod ipsi Pelle-
tario vere sit proprium.

Gallicam dehinc linguam Artis poeticae scriptor explorat,
multumque ac diu in hac quaestione immoratur; ex quo
enim recentior vatum proventus ad ditandum sermonem
animum adverterat, nulla scribi poterat Ars, quae non
omnes patriae linguae opes diligenter investigaret, doce-
retque quot et quibus modis augendae et amplificandae
essent. In iis omnibus, quae ad sermonem attinent. ne
Valkelinus quidem, cujus poeticam mox perpendemus,
Ronsardi praecepta consiliaque majore studio quam Pelle-
tarius exsequitur. Ad hoc omne ingenium contulerat Pleia-
dis princepS, ut poeticum quendam sermonem fingeret, a
prosa oratione diversum: cunctae vero rationes modique,
quibus hoc propositum assequi hic tentaverat, docet ipse
Pelletarius et maxima diligentia praecipit. Vocabula e
Graeca Latinaque consuetudine assumpta, quibus modeste

