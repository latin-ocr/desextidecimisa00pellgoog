-- 119 -

ingenia valuit. Racinii Esther publicae scaenae non mandata
est3 Athalioe vero excellentiae sublimitatique admiratio
hominum serius respondit. De epicis poematibus item uti
de tragoediis, Non defuere quidem poetae, vel in XVII
saeculo, qui christiana argumenta tractarent3 sed, sive
parum ingenio ii valerent, sive hujus generis opera nullam
apud, legentes gratiam haberent‚.taedium plerumque vel
etiam risus christianum epos movit3 et, quamvis in Italia,
111 Anglia‚ multis laudibus idem genus jam floruisset, nul-
lum ei in Francia domicilium Bolaeus relinqui passus est,
gallicoque Parnasso ‚ quem Ronsardus cunctis Olympi
numinibus dudum consecraverat, quidquid ad christianam
religionem pertinebat, in perpetuum exclusit.

Omnia jam persecuti sumuS, quaecumque Valkelinum vel

a Ronsardo, vel saepius ab audacioribus Ronsardi disci-
pulis sejungere videntur. Sed non est dubium, quin uni-
versa Artis poeticae ratio ac disciplina ex ipsius Ronsardi
praeceptis institutisque pendeat : quod quidem satis ex iis
apparet, quae in superioribus capitibus disserta sunt. Pauca
tamen de Valkelini sermone versuumque pangendorum
artificio nobis sunt addenda.

Quamvis quinto septimi decimi saeculi anno Ars edita
sit, nihil tamen ex Malherbae disciplina arcessivisse Val-
kelinus videtur3 ipsa praefationis verba, quae supra rettuli-
mus, satis per se argumento sunt. Illud vero iterum ac
saepius affirmandum est, ipsum‘Ronsardum Malherbae viam
ostendisse. Quanquam enim superiores poetas summa con-
temptione hic prosequitur asperrimisque conviciis saepe
urget, Ronsardi discipulus utique haberi debet. Haec ei
gloria, quae satis magna est, tribuenda, quod in gallica·
poesi, qualem Pleias informaverat, quidquid rectum legiti-
mumque ipsi videbatur, prudenti subtilique ingenio prae-
dituS, selegit, et poetarum venam liberiore lascivia inter-

