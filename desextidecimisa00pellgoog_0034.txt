f.
—30—

ac poeticam a rerum verborumque obscuritate molestio-
risque doctrina ostentatione semper defendit.

Talem ad poetam Sibileti Ars tota respondet, quae jam
nobis excutienda est, ut poesis nostrae id temporis veram
speciem effingere possimus Pauca vero de ipso Sibileto
prius memoranda.

Duodecimo saeculi anno natus erat. Quamvis in curia
parisiensi causidicus esset, hujus muneris officia non eum
prohibuerunt, quin litteris et poesi sese penitus dederet:
latini et graeci sermonis peritissimuS, in exteras Europae
regiones multum peregrinatus est, ac plerasque linguaS,
quae in iis usurpantur, didicit. Petrus Stella, cuius fami-
liaris fuit, eum in commentariis virum probum eruditum-
que vocat: ambo in carcerem simul, bellorum civilium
tempore, ab Henoticae factionis ducibus conjecti sunt, Sibi-
letusque paulo post interiit, quam e custodia emissus est (1).
Non plura de eJus vita accepimus Quadragesimo octavo
saeculi anno Artem poeticam ediderat, ea ipsa tempestate,
qua Ronsardus cum amicis diurna nocturnaque manu vete-
rum exemplaria, Aurato magistro, versabat et Pindari,
Homeri, Maronis operibus tanquam incubabat.

Sibileti opus in duos libros divisum est. Alter de poesi
generatim et universe scribit, de pangendorum versuum
legibuS, de diversis rhythmorum inter se connectendorum
modis: in altero omnia carminum genera recensentur et
explicantur.

Quod ad versus naturam definiendam attinet, eadem
prope quae Faber Sibiletus tradit3 sed femininae caesurae
legeS, quarum expertem esse Fabrum memoravimuS, ipse
diligenter docet (2), easque testatur, quamvis a Maroto
olim, cum juvenis admodum esset. plerumque fuerint vio-
latae, ab optimo quoque vate jam summa cura servari.

 

(1) Anno 1589.
(ἲ) sext. cap„ lib. l.

