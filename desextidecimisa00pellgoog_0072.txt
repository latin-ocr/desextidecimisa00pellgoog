-68-

ipse Sibiletus pro exemplaribus habuerant. Postquam vero
diligenter perpendimus, quae ex antiquitate Valkelinus
hauserit, jam hinc nobis anquirendum est, quo modo et
quatenus cum domestica poesis consuetudine quidquid a

veteribus petit conciliet et accommodet.
Illud primum animadvertemus, nihil sere Valkelinum

ab iis mutuari, quod non aequalium temporum quasi colore
imbuere conetur, sive subiciat, sive admisceat exemplis
ab Horatio aut ab Aristotele arcessitis nova quaedam
. exempla ex praesenti vitae more vel ex patriis monumentis
ducta. Tragoediae vi ac natura secundum Aristotelem ex-
planata, tragicarum personarum nominibus ab eo relatis
Rodomontis ipse nomen et exemplum addit (l); item cum
graeci philosophi verba ad dramaticorum operum cursum
attinentia refert. de quibusdam Orlandi furiosi locis men-
tionem facit. Illis Horitii versibus translatis, quibus latinus
poeta vates operis summam recte apteque componere
jubet, in locum ejus fabri, AEmilium circa ludum habitan-
tis (2), Renaudinum quendam, diligentem artificem, suffi-
cit (3). Quam Virgilio Varioque veniam, Caecilio olim ac
Plauto concessam, Flaccus tribui velit (4), Ronsardo Bai·-
stoque, ut quondam Thiardo ac Scaevae, donandam ipse
censet (5) ; ne omnia ejus modi exempla singillatim perse-
quamur, eadem semper esse solet Galli vatis cura, ut vete-
rum sententiis ac praeceptis Francicum aliquem cultum
habitumque induat.

Sed aliquando veterum imitatione captus ac seductuS,
furtiva nescio qua animi propensione Valkelinus impelli-
tur ut poesis nostrae historiam ad Graecarum Latinarumve
litterarum vices ac progressus perperam aptet. Fieri non-
nunquam fatendum quidem est, ut prope idem sit utrim-

 

(1) valk. Ars poet„ 111.
(2) Hor. Ars poet„ v. 32.
(3) Valk. Art poet„ 1.
(4) Hor. Ars poet„ v. 54.
(5) Valk. Ars poet„ 1.

