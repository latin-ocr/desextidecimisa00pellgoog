PRAEFATIO

Nulla unquam aetas plura de poetica opera quam
sextum decimum saeculum nobis reliquit; nulla enim
in aetate tantam vicissitudinum varietatem expertae
sunt domesticae litterae. Praecipuae illius saeculi Artes
poeticae in hoc opusculo perpendentur. Non vero so-
lum in animo habemus ad id operam dare, ut, quae in
iis praecepta tradantur, studiose repetamus; immo
nobis hoc praesertim est propositum, ut ex illa quasi
recognitione continuos poesis nostrae progressus dili-
genter persequamur. Itaque non intra ipsarum Artium
fines nostram hanc commentationem circumscribemus,
sed ex singulis Artibus aliquam aequalis poesis ima-
ginem ducere conabimur. Cum enim plures vatum
greges sexto decimo saeculo vicissim floruerint, sua
cuique est propria et peculiaris Poetica : unde apparet
nihil magis interesse ad explorandum gallicae poesis
in eadem aetate curriculum, quam illa opera scrutari,
quibus singulae poetarum quasi familiae disciplinam
doctrinamque suam mandaverunt.

A Fabro Gratianoque Pontio est initium. Ii vero ad
superiorem potius aetatem respiciunt : consenuit du—
dum mediae aetatis poesiS, et, ad alteram quasi infan—
tiam revoluta‚ suis ipsius ineptiis nescio qua puerilitate
indulget.

‚Iam Sibileti Am, qui Marotum pro magistro habet,
GraecambLatinamque antiquitatem redolere coepit : sed
gallici ingenii vena. quamvis ex veterum exempla-

 

