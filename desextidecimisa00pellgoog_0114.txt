-110—

qui primum Ronsardicae Musae impetum cohibere potius
quam urgere ac properare tentabant. Certant critici qua-

· tenus Pleiadis vestigia Valkelinus sit secutus. Alteri Artem

poeticam quasi quoddam Ronsardi ipsius testamentum
esse putant, cui mortui paulo ante vatis voluntates religio-
’ sissime mandatae sunt ε quod quidem judicium, quamvis in
summa rectum esse fateamur, tamen, si niliil ex eo remit-
tere liceat, non satis laxamenti habere nobis videtur.
Alteri contra (l) contendunt Malherbae Bolaeique officia
a Valkelino anticipata esse, et, quanquam summis laudibus
Ronsardum cumulet, eas potius religioni cuidam attri-
buisse, quam sincera fide et ex animo quid de illo sentiret
exprompsisse : nihil aliud, si iis creditur, Ars poetica est,
nisi tropaeum ex triumphata Pleiade relatum. Neutra qui-
dem sententia plane probabilis nobis videtur3 illa vero
propius quam haec ad veritatem accedit.

Multa tamen sunt, ex quibus pateat nonnihil discriminis
inter Valkelini Ronsardique disciplinam interesse. Illud
primum animadvertendum est, Valkelinum, quamvis pris-5
carum aetatum genera operaque minimi facere soleat, non
tamen ea omnino rejecisse. Immo moralibus prioris scaenae ’
sabulis, festivis majorum cantilenis laudes quasdam, ut
supra relatum est, libenter tribuit. Ipsa autem diligentia,
qua mediae aetatis monumenta persequitur ac colligit, non
eum esse ostendit Valkelinum, qui, volut Ronsardus pri-
mique ejus discipuli, quidquid in gallica poesi vernaculis
tanquam radicibus innititur, omni oblivione silentioque
sepeliri velit. Non dubitandum est, quin Ars poetica, si,
aliquot ante annOS, a quolibet Pleiadis poeta composita
esset, nullam domesticae vetustatis curam habuisset, et
quidquid graec-arum latinarumque litterarum lumine caruis-
set, penitus exstinguere esset conata.Valkelinus contra nus—
quam committit, ut amedia aetate recentiorem poesis nostrae

 

(l) Genty. Artis poeticae prael'atio.

