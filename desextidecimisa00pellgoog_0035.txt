...31-

Paulo superius relatum est, quanto studio Scaeva, He·
roetus cunctique vates qui eandem disciplinam sequebantur,
graecae latinaeque linguae vocabula in nostrum sermonem
inducere tentarent. In quarto capite, cui titulus de poetica
elocutione est, aequales poetas Sibiletus admonet, ut in
fingendis vocibus modeste cauteque versentur (Ipse Scaevae
carmina tam obscura et ardua esse existimabat, ut se ea
ne intellegere quidem fateretur). Haud alia erat Maroti
opinio, qui, quamvis latinae poesis studiosae, nunquam
tamen ab antiquis scriptoribus adeo devinctus fuit, ut ab
iis sermonis ipsum tanquam instrumentum peteret. Immo
Mellinus SangelasiuS‚ ejus heres ac discipuluS, nihil magis
apud Ronsardum Pleiadisque vates respuit, quam quod
ad veterum imitationem vernaculam linguam accommo-
dant. .

In quinto capite (l), novem versuum genera esse Sibile-
tus contendit: unius syllabae ffersum non recipere vult,
neque novem aut undecim syllabarum. Si ei creditur, octo
pedum versus eodem modo Gallis est usurpanduS, quo
elegiaca carmina Graeci Latinique usurpaverunt. Decem
syllabarum versus, quo genere nullum aliud frequentius
esse dicit, heroicis veterum carminibus respondet; duode-
cim autem syllabarum versum non in solito poetarum
more situm esse, ut Faber, testatur, quia gravior sit ac
molestior; Sonetto decem (2), baladoe vel decem vel octo
syllabarum (3) versum assignat3 illum vero ad majora,
hunc ad leviora tantum et hilaria natum esse arbitratur.
In erotica denique cantilena quam brevissimis versibus uti
poetas Jubet (4), quo facilius ad citharam canatur.

De rhythmis inter se cruciandis, easdem prope, quas
Faber, describit Sibiletus figuras: quid ei sitin hoc pro-

 

(1) Lu». 1.

(2) Lib. 11. cap. 11.
(3) Iud„ cap. lv.
(4) loia„ cap. V.

